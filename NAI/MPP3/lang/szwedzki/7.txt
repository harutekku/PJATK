Kennedy mördades vid ett besök i Dallas, Texas. Enligt den så kallade Warrenkommissionen utfördes mordet av en ensam mördare, Lee Harvey Oswald. Denna slutsats kom att ifrågasättas 1979, då en kongressutredning (House Select Committee on Assassinations) kom fram till att fyra skott hade avlossats. Oswald, som ansågs bunden till endast tre skott, skulle således inte ha varit ensam mördare, utan sannolikt hade presidenten fallit offer för en konspiration. Även dessa slutsatser har ifrågasatts, eftersom de anses luta sig alltför tungt på analysen av bristfälliga ljudupptagningar från mordtillfället.

Kennedy blev 46 år gammal.