1963 besökte Kennedy Västberlin, som han under påtryckningar vägrat ingripa vid Berlinmurens upprättande. Framför Rathaus Schöneberg höll han ett tal över muren där han sade "Ich bin ein Berliner". Talet kom att få stor betydelse för berlinarna i ön mitt i DDR men handlade delvis om symbolik, då det fanns en amerikansk acceptans för byggandet av Berlinmuren. För västmakterna och DDR betydde murbyggandet en politisk och militär stabilisering, Västberlins status quo blev i ordets rätta bemärkelse cementerad – Sovjetunionen gav upp sitt ultimatum från 1958 rörande krav på ett avmilitariserat ”fritt” Västberlin.