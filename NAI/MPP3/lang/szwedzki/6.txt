Kennedy förespråkade även förstärkta relationer mellan USA och Israel och han anses bland annat ha lagt grunden för den historiskt sett goda relationen mellan de båda länderna. Kennedy uttryckte dock oro över misstankar om att Israel hade påbörjat ett kärnvapenprogram och han beordrade bland annat inspektioner i Israel för att förhindra ett kärnvapenkrig.

Kennedy sänkte skatter från mycket höga nivåer under Eisenhoweråren, och kritiserades för att ha presenterat en obalanserad budget 1961, den första i fredstid. Trots detta ledde satsningarna till ökat välstånd för de flesta under 1960-talet.