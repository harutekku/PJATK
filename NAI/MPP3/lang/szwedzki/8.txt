Bilden av Kennedy var positiv åren närmast efter hans död. Han var kommunikativ, hade karisma och lade sig dessutom till med en ungdomlig stil vilket var i stark kontrast mot den tidigare presidenten Dwight D. Eisenhowers mer formella retorik. Han uppfattades som en symbol för det korruptionsfria samhället där alla oavsett inkomst, hudfärg eller kön skulle få tillgång till samma möjligheter.